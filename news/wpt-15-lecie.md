# 15-lecie Wydziału

W dniach 17-18 listopada 2022 r. miały miejsce obchody 15-lecia Wydziału Podstaw Techniki. 
Drugiego dnia odbyła się Konferencja Młodych Naukowców pt. „Koła naukowe etapem w rozwoju kompetencji zawodowych i naukowych”.

Wydarzenie zorganizowane zostało przez Dziekana Wydziału – p. dr hab. inż. Dorotę Wójcicką-Migasiuk, 
nasze Koło – Studenckie Koło Naukowe Kwaternion – oraz Koło Naukowe Inżynierii Bezpieczeństwa „A Team of Safety”. 

![](static/photo/wpt-15-lecie/0.jpg)

![](static/photo/wpt-15-lecie/2.jpg)

![](static/photo/wpt-15-lecie/3.jpg)

Referat wprowadzający pt. „Koło naukowe, czyli jak skorzystać ze studiów dużo bardziej” 
przedstawiła mgr inż. Małgorzata Łazuka, absolwentka Politechniki Warszawskiej i Politechniki Federalnej w Zurychu, 
obecnie doktorantka tej uczelni.

![](static/photo/wpt-15-lecie/6.jpg)

![](static/photo/wpt-15-lecie/5.jpg)

Następnie wyniki swoich badań zaprezentowała w referacie pt. „Modelowanie gotowości technicznej pojazdów ciężarowych” 
mgr inż. Joanna Szkutnik-Rogoż – absolwentka Politechniki Lubelskiej i Wojskowej Akademii Technicznej, będąca obecną doktorantką tejże uczelni.

![](static/photo/wpt-15-lecie/7.jpg)

![](static/photo/wpt-15-lecie/8.jpg)

Konferencja była okazją do prezentacji wyników badań inspirowanych oraz prowadzonych m.in. w ramach działalności kół naukowych. 
Wzięli w niej udział byli i obecni ich członkowie z Wydziału Podstaw Techniki, Wydziału Mechanicznego oraz Wydziału Elektrotechniki i Informatyki.

![](static/photo/wpt-15-lecie/9.jpg)

![](static/photo/wpt-15-lecie/10.jpg)

![](static/photo/wpt-15-lecie/11.jpg)

Studenckie Koło Naukowe Kwaternion reprezentowane było przez ośmioro byłych i obecnych członków:

- Alicję Bilińską,  Bohdana  Kosharnyego  i  Faustynę  Smarzewską  z referatem pt. **„Sieci złożone w analizie bezpieczeństwa na przykładzie siatki terrorystycznej”**,
- Marcina Dziadosza  z posterem  pt. **„Zastosowanie teorii kolejek do poprawy jakości obsługi klientów poczty”**,
- Magdalenę Piłat-Rożek z posterem pt. **„Krzywe eliptyczne w generowaniu liczb pseudolosowych”**,
- Emilię Popławską z posterem pt. **„Hipergrafy mieszane i ich kolorowanie”**,
- Alberta Rachwała z posterem pt. **„Wybrane metody klasyfikacji w zadaniach uczenia maszynowego”**,
- Alicję Rachwał z posterem pt. **„Autoenkodery w nienadzorowanym uczeniu maszynowym”**.

![](static/photo/wpt-15-lecie/12.jpg)

![](static/photo/wpt-15-lecie/13.jpg)

Łącznie w  sesjach plenarnych zaprezentowanych zostało 8 referatów, a w sesji posterowej 12 plakatów.

Na zakończenie wszyscy uczestnicy otrzymali certyfikaty udziału w Konferencji z rąk 
Pani Dziekan oraz obecnego opiekuna Studenckiego Koła Naukowego Kwaternion – dr hab. Anny Kuczmaszewskiej.

![](static/photo/wpt-15-lecie/4.jpg)

---

Tekst Faustyny Smarzewskiej